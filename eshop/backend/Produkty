Produkty
-----------------


Reveň (rebarbora)
-------------------

Reveň vysazujeme na slunná místa do hluboce zkypřené a řádně vyhnojené půdy

Tuto vytrvalou rostlinu však můžeme pěstovat i v polostínu; na takových místech však dává pozdnější sklizeň než na slunných místech. Nejlépe se reveni daří na hlinitých a dostatečně vlhkých půdách. Na lehčích půdách dává ranější sklizeň, vyžaduje však současně více závlahy. Půdu pro výsadbu reveně zrigolujeme do hloubky 50 cm, vyhnojíme chlévským hnojem (10 kg/m2) a průmyslovými hnojivy (např. Cereritem 100 g/m2). Ve sponu 1×1 m vysazujeme oddělky od starších plodných trsů. Z povolených odrůd se u nás pěstuje 'Jara'. Oddělek, který má mít aspoň 3 kořeny, vysadíme tak, aby vegetační vrchol byl zhruba 5 cm pod povrchem půdy. Vysazujeme zpravidla v říjnu, což umožní, aby sazenice ještě do zimy zakořenily a na jaře začaly brzy růst. Proti vymrznutí můžeme vysazené rostliny chránit přes zimu přikrývkou slamnatého hnoje nebo rašelinou. V místech s většími mrazy je lépe ponechat výsadbu až na jaro.



Zelený chřest
--------------------

Zelený chřest má proti bilému četné přednosti.

Pazoušky zeleného chřestu, který se pěstuje bez hrůbkování, jsou jemné, mají vyšší obsah vitaminů a při kuchyňské úpravě se nemusí tak dlouho vařit. Pro tento způsob pěstování jsou vhodnějši zahraniční odrůdy 'Arlette', 'Sláva Brunšviku', 'Sněhová koule', 'Mary Washington', 'Rany Argenteuilský' a výnosná 'Viola'. Pěstováné je ve srovnání s bilým chřestem jednodušši. Jednoleté až dvouleté sazenice se vysazuji na zrigolované a dobře vyhnojené záhony do mělkých brázdiček do hloubky 5-8 cm. Řady postači vzdálené od sebe 1,10-1,25 m; v řadách sázíme na 40 cm. Zelený chřest můžeme pěstovat i na těžších hlinitých půdách. Pazoušky chřestu sklízíme až třetí rok po výsadbě, když dosáhnou výšky 15-20 cm. Odřezáváme je nožem těsně u země. Sklizeň zeleného chřestu bývá o týden ranějši než u bilého chřestu. Urychlení a zvýšeni sklizně můžeme dosáhnout pod průhlednou fólií.


Artyčoky
---------
U nás lze artyčoky pěstovat jen v nejteplejších polohách. Tato až 1,5 m vysoká rostlina, podobná ušlechtilému bodláku, se u nás pěstuje jen velmi zřídka. Její 8-10 cm velké, dosud nerozkvetlé květní hlavice jsou velkou lahůdkou. Artyčoky jsou citlivé na mráz. Proto je lze s úspěchem pěstovat především ve slunných a chráněných polohách. Artyčoky pěstujeme ze sazenic, které získáme v dubnu oddělením od starších trsů. Sazenice vysazujeme na záhon zrigolovaný do hloubky 50 cm a dobře vyhnojený chlévským hnojem nebo kompostem a Cereritem (60 g/m?). Sázíme do jamek 20-30 cm hlubokých, zčásti vyplněných kompostem tak, aby sazenice byly 10 cm hluboko; spon volíme 80x80 cm až 100x100 cm. Sazenice si můžeme vypěstovat i ze semen, která vysejeme počátkem března po 2-3 do hrnků a umístíme ve vytápěném skleniku nebo pařeništi.


LIBEČEK LÉKAŘSKÝ
-------------------

Listy libečku se používají ke kořenění polévek, omáček a k masu. Používají také k průmyslové výrobě tekutého koření do polévek. Libeček nejlépe roste na hlubokých, středně těžkých půdách. Snáší i polostín. Pro kuchyňskou potřebu nám postačí na zahrádce 1-2 rostliny. Na jaře vysadíme buď oddělky starých trsů, nebo sazenice vypěstované ze semen ve sponu 50x50 cm. Semeno vysejeme již v srpnu předchozího roku na výsevný záhon do řádků tak, aby rostlinky po vyjednocení byly ve sponu 20x8 cm. Tak získáme dostatek silných sazenic. Listy sklízíme postupně během celého roku. Libeček je vytrvalá rostlina odolná proti mrazu. Proto může zůstat na jednom místě několik let. Aby každoročně vytvořil bohatou nať, přihnojujeme ho na jaře kompostem a Cereritem. Důležité je i vápněni. Aby se rostliny nevyčerpávaly tvorbou semen, vyřezáváme květní lodyhy hned na počátku jejich vývoje. Povolená odrůda je 'Magnus'.



MÁTA PEPRNÁ
-------------

Mátu ponecháváme na jednom stanovišti jen tři roky. 

Mátu (odrůdy 'Multimentha' a 'Perpeta') pěstujeme na záhonech ve slunných polohách z oddělků starších rostlin. Oddělky vysazujeme mělce v polovině dubna do řádků vzdálených od sebe 40 cm, v řádcích na 20-30 cm. Půda, nejlépe lehčí nebo středně těžká, má být dobře zásobena humusem a živinami. Během vegetace vyžaduje máta hodně půdní vláhy, a proto je nutná častá zálivka. Nať se seřezává několik centimetrů nad zemí, a to v prvním roce jen jednou ročně, v dalších letech 2-3krát ročně, vždy před květem. Listy otrháme a sušíme na stinném a vzdušném místě. Pro kořenění masitých pokrmů používáme čerstvé listy. Protože máta není zcela zimovzdorná, musíme ji v místech chudých na sníh chránit nejlépe přikrývkou z chvojí, slamnatého hnoje nebo listí.



ŘEŘICHA ZAHRADNÍ 
--------------------

Řeřichu zahradní lze používat po celý rok ke kořenění pokrmů 

Řeřicha je vhodná ke kořenění salátů, obložených chlebíčků a masitých pokrmů. Pěstování této u nás málo známé zeleniny je v západních a severských státech běžné. Řeřicha má velmi krátkou vegetační dobu, pouze 10-20 dní od zasetí do sklizně natě. Na záhonech ji pěstujeme od poloviny března do konce října nebo začátku listopadu. V letním období rychle vybíhá do květu a její užitkovost je malá. Také chuť v létě je velmi ostrá. Na půdu není řeřicha náročná. Semeno povolené odrůdy 'Dánská' vyséváme na záhony nebo na obruby po předchozim utužení půdy prkénkem do řádků vzdalených od sebe 10 cm a do hloubky 1-2 cm. Po výsevu povrch půdy opět utužíme.


TYMIÁN 
-------------------
Tymián vyžaduje slunnou a chráněnoy polohu a lehči půdu bohatou živinami a vápníkem Odrůdy tymiánu 'Aroma', 'Mixta "Lemona' (má citronovou vůni) pěstujeme dělením starých trsů, odrůdu 'Krajový' ze sazenic, které vypěstujeme v pařeništi (semeno vyséváme v březnu až dubnu). Sazenice vysazujeme na záhon ve sponu 30x15 cm, a to vždy 2-3 rostliny do jednoho důlku. Sázíme hlouběji, než byly rostliny v pařeništi, aby lépe zakořenily. Tymián můžeme pěstovat i jako obrubníkovou rostlinu; nesmí však být zastíněný. Nať tymiánu sklízíme v dalších letech dvakrát až tříkrát. Nesmíme ho sestřihávat příliš u země, aby zase dobře obrašil. Nesmíme jej sklízet ani pozdě na podzim, neboť pak by již špatně obrostl a snadno by přes zimu vymrzl. Nejpozdější lhůta sklizně je proto polovina září. Nať sušíme zavěšenou v malých svazcích nebo rozprostřenou na lískách na stinném a suchém místě. Používáme ji do čajů proti kašli. Syrový tymián lze použít jako přísadu do salátů. Přes zimu chráníme tymián v místech, kde není dostatek sněhu, přikrývkou z chvojí proti vymrznutí. Na jednom místě ponecháváme tymián 4-5 let. Na jaře jej každoročně přihnojíme kompostem a Cereritem.


ČERNÝ KOŘEN 
-----------------
Černý kořen je u nás dosud málo pěstovaná zelenina Černý kořen, který má neobvyklý botanický název – hadí mord španělský, je vytrvalá hvězdnicovitá rostlina, vytvářející v prvním roce pěstování 20-30 cm dlouhý kořen (často i delší) s černou pokožkou a bílou dužninou, z níž po naříznutí vytéká bílá mlékovitá tekutina jako z kořenů pampelišky. Květní lodyhy se žlutými květenstvími vyrůstají při normálním vývoji až ve druhém roce, někdy však již v prvním roce. Černý kořen je jemná a lehce stravitelná zelenina. Proto je vhodný pro žaludečni nebo střevní dietu. Doporučuje se též pro nemocné cukrovkou a revmatismem.


MRKEV
-----------------
Mrkev je velmi zdravá pro svůj vysoký obsah karotenu 

Mrkev patří mezi zeleniny bohaté karotenem (provitamin A), který velmi příznivě ovlivňuje výměnu látkovou v těle, přispívá k dobré činnosti srdce, sliznic, žláz a oční sítnice. Posiluje také odolnost těla proti infekčním chorobám. Vitaminy komplexu B obsažené v mrkvi spolupůsobí při ochraně nervů. Šťáva z mrkve podávaná malým dětem působí proti průjmům. Nejhodnotnější je mrkev požívaná za syrova (jemně rozmixovaná je nejúčinnější).


Ředkev
-------------

Ředkev má podobné nároky na pěstování jako ředkvíčka

Ředkev, která příznivě ovlivňuje trávení a používá se i při kašli, má proti ředkvičce větší bulvy (zejména zimní odrůdy) a potřebuje k jejich plnému vývinu delší dobu. Pro pěstování na jaře se koncem března nebo začátkem dubna používají rané odrůdy s kuželovitými kořeny – 'Polodlouhá bílá', žlutá 'Jantar' a červená 'Karmina'. Vysévají se na záhony do řádků vzdálených od sebe 20 cm, do hloubky 2 cm. Jednotí se na vzdálenost 8 cm. Lze je vysévat i v srpnu pro podzimní sklizeň. Pro delší uložení na zimu se v červenci | vysévá pozdní odrůda 'Kulatá černá' do řádků širokých 30 cm, a jednotí se na 12-15 cm. Šťáva této odrůdy s cukrem se doporučuje proti dětskému kašli. Pro mimořádně velké a kvalitní bulvy se pěstují tzv. japonské ředkve, např. 'Aspro' (až 40 cm dlouhá). Záhony před výsevem pohnojíme Cereritem, popřípadě superfosfátem a siranem draselným, po vyjednocení mírně ledkem vápenatým. Dávky hnojiv použijeme obdobné jako k ředkvičce. Během vegetace záhony s ředkví okopáváme a zavlažujeme.




